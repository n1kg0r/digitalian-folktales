Come fu che San Pietro è andato col Signore

“Dimmi Tina...” - disse Pietro a sua moglie - “cosa mangiamo stasera?”
- “Eh, Pietro...ho passato tutto il giorno a cercare qualcosa da mangiare ma non ho trovato nulla. Che vuoi fare...digiuneremo.”
- “Ah! Diamine! Dopo aver passato tutta la giornata ad infilzare pesci... dopo aver lavorato così faticosamente sotto il sole cocente... dovrei andare a dormire senza cena? Andiamo, veloce, tira furoi qualcosa da mangiare!”
“Ma Pietro... io non ho proprio niente di niente. Sai cosa? Andiamo nel campo di quel signore...là ci sono dei cavoli così belli.” - “Ah! Io non voglio essere un ladro!” - “Ma che ladro! Ma che dici! Sarebbe solo nel campo del signore...” - “E se ci scoprono? Così, tutti e due insieme?” - “Allora, sai cosa possiamo fare? Andiamo uno da una parte e uno dall'altra.” - “Va bene, va bene... meglio così che stare a stomaco vuoto!”.

E così, uno da una parte e uno dall'altra, vanno nel campo. Camminando lungo la strada Pietro incontra un uomo biondo con due begli occhi grigi, così tanto che gli pareva un angelo in carne ed ossa, seduto su un paracarro.
 “Aspetta...voglio capire di che pasta è fatto questo forestiero...” pensò e disse Pietro tra sé e sé.
“Galantuomo!” - gli disse andandogli vicino - “che fate di bello qui?” - “Sono qui per insegnare agli uomini a non fare del male...” - “Questo è venuto per me di sicuro!” pensò Pietro. - “...e se hanno già fatto del male, far fare loro penitenza.” rispose il forestiero.
“Sì...sì...scusate la mia curiosità...non volevo fare ipotesi campate per aria...”
E Pietro, masticando quelle parole, arriva al campo. - “Oddio! Cos'è che si muove là?...Ai! É la padrona! Scappiamo, scappiamo via!”

E corri e corri lungo la pianura, per i solchi dei fossi e i cespugli, e poi lungo la strada. E là lo rivede Pietro, l’uomo di prima. Lo guarda e poi va dritto senza voltarsi. Nelle orecchie, però, gli risuonano le parole di prima: “...e se hanno già fatto del male, fargli fare penitenza...”
Arrivato a casa, senza dire ne tre nè quattro prende in mano il manico di scopa e, per dritto e per rovescio, castiga la moglie. - “Ah! Brutta sporca! Ladro volevi che io diventassi! Razza di deficiente!” E continuò a colpirla come con un baccalà. “Oddio! Oddio! Perdonami Pietro; non ho potuto prendere niente; è venuto il padrone e sono dovuta scappare via!...”
-“E a me ha rincorso la padrona! Ah! Canaglia! Non voglio più vivere con te…Volevi diventassi un ladro! Ma di questo peccato ne farò penitenza…e fallo anche tu che ne hai da purgare.”

Se ne va Pietro dalla parte in cui aveva visto il galantuomo seduto e lo trova in piedi, con gli occhi aperti al cielo come se stesse pregando e lo vede benedire i campi di frumento e fare il segno della croce sugli alberi, sulle piante e sugli uccelli. Quando quello vede arrivare il povero Pietro gli allarga le braccia e Pietro gli racconta tutto quanto. - “Sì, Pietro…hai fatto bene a venire qua”.” gli disse. Il Signore ha voluto così. Tu non hai visto la padrona del campo e neanche tua moglie il padrone. Quelle due persone eravate voi due, ma la malafede vi ha ingannati. Per il tuo bene, vieni con me, sarai il mio primo amico, il mio braccio destro, vieni con me, Io sono il Signore….
